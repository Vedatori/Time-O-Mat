V tomto dokumentu je uveden návod na sestavení mechanických dílů vozítka TrackJet. Část mechanických dílů je vyrobena technologií 3D tisku, část je vyřezána z překližky a plexiskla pomocí laseru. Ostatní součástky jsou běžně dostupný spojovací materiál. Dále je vsazena deska plošných spojů (DPS), kterou se zabývá samostatný návod.

___
# Obsah
* [Příprava překližkových dílů](#preklizka)
* [Vlepení LED pásku](#LEDpas)
* [Ochrana dotykové lišty](#lista)
* [Slepení krabičky](#krabice)
* [Příprava držáků motorů](#osmicky)
* [Lakování krabičky](#lak)
* [Druhá vrstva laku](#lak2)
* [Vlepení lišty a fotorezistou](#vlepeni)
* [Finální sestavení](#final)
___

## <a name = preklizka>Příprava překližkových dílů</a>
**Potřebné díly:**
* všechny díly z překližky

**Nástroje:**
* Hrubý smirek (zelený - 150)
* Jemný smirek (černý - 600)

![alt](SupportFiles/IMG_0552.jpeg)

**Postup:**
1. Obruste hrubým (zeleným) smirkem tmavě gravírovaný prostor pro dotykovou lištu. Odbrušte tmavé gravírování v zahloubení. Vyzkoušejte, jeslti do prostoru lišta zapadne.  Zelený smirek nepoužívejte pro další broušení!
    ![alt](SupportFiles/IMG_0553.jpeg)
1. Jemným (černým) smirkem obruste pohledové plochy dřevěných dílů. Pohledové plochy jsou ty, kde je něco vygravírováno nebo ty, které jsou méně opálené od laseru.
    ![alt](SupportFiles/IMG_0553.jpeg)    

## <a name = LEDpas>Vlepení LED pásku</a>
**Potřebné díly:**

* zadní strana krabice
* podpůrný díl překližky pro LED pásek
* LED pásek se zapájenými drátky
Lepidlo Herkules

**Nástroje:**
* Malý zalamovací nůž

![alt](SupportFiles/IMG_0557.jpeg)

**Postup:**
1. seřízněte hranu na vnitřní (nepohledové straně) zadního dílu překližky. Při pohledu na vnitřní stranu (zámky dolů) je to pravá hrana vnitřního otvoru. Zahlubte ji cca do hloubky 2 mm.
    ![alt](SupportFiles/IMG_0560_3.jpeg)
1. Nalepte LED pásek na podpůrný díl. Musí být nalepený rovně, k tomu slouží vodící linky na dřevěném díle. Dávejte pozor, ať vývody směřují k výřezu na okraji.
    ![alt](SupportFiles/IMG_0561_2.jpeg)
1. Lepidlem Herkules nalepte překližku s LED páskem na zadní stěnu krabičky. Naneste malé množství lepidla tak, aby se nedostalo do prostoru uvnitř vodících čar. Je nutné díly slepit přesně tak, aby vodící čáry lícovaly s otvorem v zadní stěně překilžky. 
    ![alt](SupportFiles/IMG_0561_2.jpeg)
1. Slepené díly zatěžte a nechte uschnout.
    ![alt](SupportFiles/IMG_0561_2.jpeg)


## <a name = lista>Ochrana dotykové lišty</a>
**Potřebné díly:**

* Dotkyová lišta
* Papírová páska

![alt](SupportFiles/IMG_0572.jpeg)

**Nástroje:**
* Malý zalamovací nůž

**Postup:**
1. Nalepte pohledovou stranu (bez pájecích plošek) dotykové lišty na papírovou pásku.
    ![alt](SupportFiles/IMG_0576.jpeg)
1. Ořežte papírovou pásku přesně na rozměr lišty. Pásku nechte přilepenou, dokud v návodu nebude pokyn k jejímu sundání.
  

## <a name = krabice>Slepení krabičky</a>
**Potřebné díly:**
* Všechny díly krabice kromě víka
* Lepidlo Herkules

**Nástroje:**
* Papírová páska

![alt](SupportFiles/Pridavny1.jpg)
**Postup:**
1. Slepte "ohrádku" ze zadní, přední, levé a pravé stěny krabičky. Zalepte první spoj, lepidlo naneste na všechny plochy, které se spojí. Slepený spoj poté stáhněte kusem pásky o délce cca 6 cm. SPodní překližkový díl zatím nelepte, ale použijte ho jako stojánek při lepení.
    ![alt](SupportFiles/IMG_0547.jpeg)
1. Stejně slepte i další rohy.
    ![alt](SupportFiles/IMG_0548.jpeg)
1. Obdobným způsobem slepte "ohrádku" se spodním dílem. Papírovou páskou uchyťte všechny rohy a třemi pásy pásky délky cca 10 cm spojte krabičku tak, jak je vidět na obrázku. Při spojování dílů páskou vždy přidržte spojované díly tak, aby mezi nimi nebyla mezera.
    ![alt](SupportFiles/Pridavny2.jpg)

## <a name = osmicky>Vkládání difuzorů do segmentů</a>
**Potřebné díly:**
* 4x 7-segment hodin (osmička)
* 28x Plexi segment hodin
* 1x dvojtečka
* 2x Plexi segment dvojtečky
* Kapesník / hadr

**Nástroje:**
* x

![alt](SupportFiles/IMG_0595.jpeg)
**Postup:**
1. Otřete kapesníkem všechny segment, které budete do osmiček a dvojtečky vkládat. 
    ![alt](SupportFiles/IMG_0596.jpeg)
1. Vsaďte segmenty do osmičky. Mají mírně lichoběžníkovitý tvar, do osmičky směřujte užší plochu segmentu. Jako první vsaďte spodní segment, poté postupujte směrem nahoru. Segmenty musíte vsazovat rovně, jinak se v tištěném díle vzpříčí. Pokud se to stane, nejjednoduší je segment vytáhnout a usadit znovu. Každý segment musí zapadnout do 3D tištěných západek.
    ![alt](SupportFiles/IMG_0598.jpeg)
1. Pokud je plast v okolí osmičky ohnutý, segment je nejspíš špatně usazený. Srovnejte ho, zkontrolujte, zda je zapadlý do zámků. Pokud je ohnutí jen mírné, je možné ho srovnat tak, že se 3D tištěný díl zmáčkne prsty.
    ![alt](SupportFiles/IMG_0450.jpg)
1. Vsaďte plexi segmenty do dvojtečky. Tentokrát je vkládejte pod úhlem, jako první pod západku vložte širokou část. Tenkou část poté zatlačte inbus klíčem nebo podobnou širší koncovkou. 
    ![alt](SupportFiles/IMG_0452.jpg)


## <a name = lak>Lakování krabičky</a>
**Potřebné díly:**
* Polyuretanový lak
* Slepená spodní část krabičky
* Víko krabičky


**Nástroje:**
* Štětec
* Miska s vodou

![alt](SupportFiles/IMG_0624.jpeg)
**Postup:**
1. Nalakujte pohledovou stranu víka (s gravírováním). SNažte se, aby lak nevniknul do otvorů v desce a do vygravírované prohlubně. Lak, který se do nich dostane, z nich odstraňte pomocí špejle, špachtle nebo párátka. Štětcem setřete přebytečný lak, který se usadil na hranách.
    ![alt](SupportFiles/IMG_0626.jpeg)
1. Sundejte ze spodní části krabice všechny pásky, které je držely při lepení. Natřete vnější plochy krabičky. Nechte ji uschnout tak, aby se natřené části nedotýkaly podložky (něčím krabikrabičku podepřete). Štětcem setřete přebytečný lak, který se usadil na hranách.
    ![alt](SupportFiles/IMG_0626.jpeg)
1. Štětec po dokončení lakování okamžitě ponořte do vody a vymyjte.

## <a name = lak2>Druhá vrstva laku</a>
**Potřebné díly:**
* Horní víko krabičky
* Spodní část krabičky
* Smirkový papír
* Polyuretanový lak

**Nástroje:**
* Štětec, sklenice s vodou

![alt](SupportFiles/IMG_0652.jpeg)
**Postup:**
1. Převědčte se, že první vrstva laku je vytvrzená. Poku ano, přebrušte lakované plochy. Většinou stačí méně než 10 tahů po každé ploše. Nebrušte LED pásek ani jeho okolí.
    ![alt](SupportFiles/IMG_0644.jpeg)
1. Přejeďte prstem po vybroušeném povrchu a přesvědčte se, že je hladký.
    ![alt](SupportFiles/IMG_0649.jpeg)
1. Přebroušené povrchy nalakujte druhou vrstvou laku. Lak nechte vyschnout tak, aby se lakované části nedotýkaly podkladu (jako minule). Lak naneste znovu i k LED pásku.
    ![alt](SupportFiles/IMG_0654.jpeg)
1. Štětec po dokončení lakování okamžitě ponořte do vody a vymyjte.    

## <a name = vlepeni>Vlepení lišty, fotorezistoru a spaceru</a>
**Potřebné díly:**
* Fotorezistor napájený na přívodní kabel
* Dotyková lišta s napájeným kabelem
* Spacer pro desku plošných spojů
* Lepidlo Chemopren
* Libovolný šroub M3 a matka

**Nástroje:**
* párátko
* Šroubovák

![alt](SupportFiles/IMG_0656.jpeg)
**Postup:**
1. Vlepte dotykovou lištu do vygravírované prohlubně. Naneste lepidlo na obě lepené plochy.
    ![alt](SupportFiles/IMG_0666.jpeg)
1. Vlepte fotorezistor s jeho držákem. Lepidlo naneste na zadní a spodní plochu držáku i dřeva.
    ![alt](SupportFiles/IMG_0670.jpeg)
1. Nalepte spacer do krabice. Musí být umístěn v blízkosti děr v boční ploše. Po nalepení ho stáhněte šroubem a matkou.
    ![alt](SupportFiles/IMG_0672.jpeg)
1. Tavnou pistolí zafixujte vývody dotykové lišty.
    ![alt](SupportFiles/IMG_0672.jpeg)


## <a name = final>FInální sestavení</a>
**Potřebné díly:**
* 4x osmička
* Dvojtečka
* Distanční vložky pro osmičky a dvojtečku
* 10x M3x25
* 1x M3x20
* 4x M3x30
* 15x M3 matka
* Nalakovaná krabice
* Obě části 3D tištěného nosníku
* Stojné nožky

![alt](SupportFiles/IMG_0680.jpeg)
**Postup:**
1. Vložte desku plošných spojů do plastové osmičky.
    ![alt](SupportFiles/IMG_0683.jpeg)
1. Plastovou osmičku vsuňte do první pozice včetně plastového distančního dílu. 
    ![alt](SupportFiles/IMG_0683.jpeg)
1. Do díry u kraje desky zasuňte předem šroub M3x25.
    ![alt](SupportFiles/IMG_0683.jpeg)
1. Do horních otvorů na matky v nosnících vložte 5 matek. V případě potřeby je zatlačte o tvrdou podložku. 
    ![alt](SupportFiles/IMG_0683.jpeg)
1. Nosník vložte k první plastové osmičce. Do díry vložte matku a do ní zašroubujte první šroub. Nedotahujte
    ![alt](SupportFiles/IMG_0683.jpeg)
1. Stejný postup zopakujte s druhou částí nosníku a osmičkou na poslední pozici.
    ![alt](SupportFiles/IMG_0683.jpeg)
1. Vložte ostatní osmičky a dvojtečku, jejich desky plošných spojů a distanční díly, přidejte k nim matky a zašroubujte. Pořád neutahujte.
    ![alt](SupportFiles/IMG_0683.jpeg)
1. Až jsou vložené všechny části, postupně šrouby utáhněte.
    ![alt](SupportFiles/IMG_0683.jpeg)
1. Zapojte konektor dotykové lišty na hlavní desku.
    ![alt](SupportFiles/IMG_0683.jpeg)
1. Spojte hlavní desku s osmičkami a dvojtečkou.
    ![alt](SupportFiles/IMG_0683.jpeg)
1. Zapojte fotorezistor a LED pásek.
    ![alt](SupportFiles/IMG_0683.jpeg)
1. Připevěte hlavní desku šroubem M3x20.
    ![alt](SupportFiles/IMG_0683.jpeg)
1. Vsuňte horní část sestavy do spodní, zasuňte na doraz. Pozor na kabely, neskřípněte je.
    ![alt](SupportFiles/IMG_0683.jpeg)
1. Na šrouby M3x30 nasuňte nožky. Šrouby s nožkami zašroubujte skrz díry ve spodní části krabice.
    ![alt](SupportFiles/IMG_0683.jpeg)


## <a name = elektronika>Elektronika</a>

[*Pájení je v samostatném návodu.*](TrackJet_electronics_cz.md)